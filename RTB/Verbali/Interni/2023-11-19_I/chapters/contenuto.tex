\section{Sommario}

Il relatore ha proposto di cambiare l'approccio alla scrittura della
documentazione, suggerendo di redigere i documenti in markdown per poi
compilarli in \LaTeX{}. Questa opzione sarà approfondita dal relatore e
successivamente discussa con il gruppo. Si impegnerà a elaborare una lista
dettagliata di \textit{issue} da inserire nel backlog del progetto, al fine di
facilitare la comprensione dello stato del progetto, agevolare la suddivisione
dei compiti e migliorare la qualità del lavoro asincrono. Le \textit{issue}
saranno raggruppate in \textit{milestone}.

Dopo l'introduzione, il relatore ha delineato gli obiettivi delle prossime due
settimane, i quali verranno discussi nei dettagli nelle sezioni seguenti.

Infine, il gruppo ha esaminato gli appunti riguardanti i casi d'uso (vedi
\textit{issue} \#91) e ha distribuito i compiti fino all'incontro con il
proponente del 24/11/2023. SWEnergy ha deciso di tenere uno \textit{stand-up
	meeting} la sera del 23/11/2023 per effettuare un \textit{brainstorming} in
preparazione all'incontro con il proponente.

\section{Analisi dei requisiti}

Dopo aver raccolto gli appunti sui casi d'uso da parte di tutto il gruppo, tre
analisti si impegnano a standardizzare i casi d'uso con i seguenti compiti:

\begin{itemize}
	\item Elaborare una lista dei casi d'uso.
	\item Fornire una breve e sintetica descrizione per i casi d'uso che la
	      necessitano.
	\item Redigere un elenco delle domande emerse fino a questo momento.
	\item Realizzare un diagramma dei casi d'uso (preferibilmente in
	      \textit{UML}).
	\item Creare un diagramma dei casi d'uso tramite la piattaforma
	      \href{https://excalidraw.com/}{Excalidraw}.
	\item Identificare i requisiti derivanti dai casi d'uso individuati finora.
	\item Assegnare una priorità a quattro livelli ai requisiti.
	\item Elencare le domande emerse durante l'analisi.
\end{itemize}

Il diagramma dei casi d'uso da realizzare tramite Excalidraw è pensato per
agevolare la discussione con il proponente in quanto risulta più semplice da
elaborare e modificare rispetto a un diagramma UML. Inoltre, è estremamente
semplice da condividere in tempo reale. Finora è stato delineato ciò che si
prevede di completare in vista dello \textit{stand-up meeting} del 24/11/2023.

Successivamente, durante l'incontro, sono state esaminate alcune bozze
dell'"Analisi dei requisiti" dei gruppi degli anni precedenti e dell'anno
corrente,
al fine di comprendere la struttura del documento in vista della redazione
della prima bozza nella settimana successiva. In particolare, sono emersi
alcuni dubbi riguardo alla struttura del documento, i quali saranno posti ai
docenti durante le lezioni.

SWEnergy ha deciso di standardizzare la nomenclatura dei casi d'uso per
agevolare la comprensione e l'organizzazione: il nome di un caso d'uso sarà
composto da \textit{UC} seguito da un numero progressivo a partire da 1, e da
un titolo. Per il titolo, valgono le seguenti regole:

\begin{itemize}
	\item Deve essere breve e sintetico.
	\item Le parole seguono un ordine di significato da sinistra a destra.
	\item Sia $CU-i$ il caso d'uso con numero progressivo $i$, il titolo
	      di $CU-i.j$ deve comprendere il titolo di $CU-i$ seguito da parole
	      chiave che ne descrivono il caso d'uso, differenziandolo dagli altri
	      $CU-i.k$, dove $j \neq k$.
\end{itemize}

\section{Incontro con il proponente}

Il relatore ha approfondito i primi incontri con il proponente dei gruppi
degli anni passati e dell'anno corrente per comprendere lo svolgimento dell'
incontro, i tipi di appunti da preparare, le domande da porre e come preparare
il team di SWEnergy. In particolare, si è raccomandato che ciascun membro del
gruppo sia preparato a rispondere alle domande relative allo \textit{stack}
tecnologico di sua competenza. Sono stati brevemente discussi i principali
temi da affrontare durante l'incontro:

\begin{itemize}
	\item Durata degli sprint.
	\item Obiettivi del primo sprint.
	\item Conoscenza dello \textit{stack} tecnologico del team.
	\item Discussione dei casi d'uso e dei requisiti.
\end{itemize}

\section{Glossario}

Il gruppo ha deciso di sviluppare il glossario attraverso un \textit{file} in
formato "CSV" (Comma Separated Values), che verrà successivamente convertito
in un documento \LaTeX{}. Questa scelta mira a facilitare la stesura del
glossario e la creazione di un programma che automatizzi i riferimenti al
glossario presenti nel resto della documentazione. L'Amministratore dovrà
inoltre creare il \textit{template} del documento.

\section{"Piano di progetto" e "Piano di qualifica"}

SWEnergy ha deciso di approfondire le tematiche relative al "Piano di progetto
" e al "Piano di qualifica" durante la settimana in corso. L'obiettivo è
comprendere la struttura dei documenti e quali informazioni inserire, con
particolare attenzione a ciò che potrebbe interessare al proponente. Pertanto,
per il \textit{brainstorming} del 23/11/2023, saranno creati i primi \textit{
	template} dei documenti, da discutere in una riunione successiva.

\section{Retrospettiva}

Infine, è stata condotta una breve retrospettiva per valutare come migliorare
la qualità degli incontri e del lavoro asincrono. I risultati sono stati
alquanto limitati e non sono emerse criticità particolari fino a questo momento.
Uno dei motivi potrebbe essere la durata dell'incontro e l'orario di chiusura.
A seguito della retrospettiva, il gruppo ha creato il "Diario di bordo del 
20/11/2023".
